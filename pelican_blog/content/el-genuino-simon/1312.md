Title: (Español) Polo mundo adiante
Date: 2013-07-14 23:03
Author: admin
Category: El Genuino Simón
Slug: 1312
Status: draft

Se boto a vista atrás, a miña vida actual comezou en Outubro
de 2010, cando, co máster en Software Libre case acabado, pasei preto
dun mes de vacacións en Bulgaria con Rebe.

Pero o de facer o máster viña de atrás, de verán - outono de 2009, e a
posibilidade de facelo, por ter os cartos e tempo libre dabondo, de ter
traballado dende Marzo de 2008 en Unión Fenosa. E poderíamos continuar
mirando cara atrás, pero parar en Outubro debería chegar.

E pasei Outubro en Bulgaria, de vacacións con Rebe, que estaba a facer
unha bolsa Leonardo. Pensaba buscar traballo dende alí, algo relacionado
con ese Software Libre, a ser posible tamén con dispositivos móbiles.
Todas as papeletas apuntaban a saír ao estranxeiro.

A cousa saiu ben, e acabei traballando ¡en Helsinki! Tiven o que
buscaba: un cambio enorme, un traballo noutro idioma, dispositivos
móbiles, software libre...

Aínda non pasaron tres anos dese Outubro, e xa case non me chegan os
dedos das mans para contar as vivendas polas que pasei: un apartamento
en Sofia, tres apartamentos en Helsinki, dous na Coruña e finalmente
outros dous no Reino Unido.
